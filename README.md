# Optički telekomunikacijski sistemi - Simulacija i analiza MIMO sistema zasnovanih na vlaknima s više modova

## 1.3.2 Slabljenje u vlaknima

Slabljenje u optičkim vlaknima se obično predstavlja kao logaritamska jedinica decibela. Decibel se koristi za poređenje dva nivoa snage i može se definisati za određenu optičku talasnu dužinu kao odnos izlazne optičke snage P0 vlakna i ulazne optičke snage Pi.

α (dB/km) = −10/L * log10(Pout/Pin) ≈ 4.343α

Mogući oblici slabljenja:

*   Apsorpcija materijala,
*   Gubici uslijed raspršivanja,
*   Nelinearni gubici,
*   Gubici uslijed savijanja,
*   Gubici uslijed spajanja modova.

Tri glavna spektralna opsega za prijenos podataka putem optičkih vlakana koji se koriste su:

*   850 nm, slabljenje 4 dB/km,
*   1300 nm, slabljenje 0,5 dB/km,
*   1550 nm, slabljenje 0,2 dB/km.

Opseg od 1550 nm se danas koristi kao standardni opseg za komunikaciju putem optičkih vlakana.

Apsorpcija materijala nastaje kada svjetlost koja putuje kroz optičko vlakno bude apsorbovana od strane materijala vlakna, umjesto da bude prenijeta dalje. To je mehanizam gubitka koji je povezan kako sa sastavom materijala, tako i sa procesom izrade vlakana. Optička energija se gubi u obliku toplote unutar vlakna. Gubici uslijed raspršivanja rezultuju slabljenjem (u obliku radijacije) uslijed raspršene svjetlosti koja možda neće moći zadovoljiti ukupnu unutrašnju refleksiju u jezgri vlakna.

Pošto je svjetlost ograničena na duge udaljenosti u optičkom vlaknu, nelinearni optički efekti mogu postati bitni čak i na relativno srednjoj optičkoj snazi. Nelinearni efekti ovise o intenzitetu, pa postaju veoma bitni na visokim nivoima optičke snage. Nelinearni optički procesi poput stimulisanog Ramanovog raspršivanja mogu prouzrokovati značajno slabljenje snage optičkog signala. Drugi nelinearni procesi mogu izazvati miješanje modova ili pomjeranje frekvencije, što sve doprinosi gubitku određenog vođenog moda na određenoj frekvenciji.

Optička vlakna su pogodna kao komunikacijski kanal zbog dielektričnog talasnog vođenja (karakteristike optičke žice). Gubici vlakna ograničavaju udaljenost transmisije (minimalni gubitak blizu 1.55µm). Hromatska disperzija ograničava brzinu prijenosa podataka širenjem pulsa. Nelinearni efekti će izobličiti signal i ograničiti performanse sistema.
